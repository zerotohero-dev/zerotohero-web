+++
#   (`-')           (`-').->
#   ( OO).->        (OO )__
# ,(_/----. .----. ,--. ,'-' doubt everything,
# |__,    |\_,-.  ||  | |  |
#  (_/   /    .' .'|  `-'  | be curious,
#  .'  .'_  .'  /_ |  .-.  |
# |       ||      ||  | |  | learn.
# `-------'`------'`--' `--'

title = "Biz Kimiz"
date = "2024-05-18"
template = "geyik.html"

[taxonomies]
tags = ["about", "backstory"]
+++

Biz, Silikon Vadisinde senelerdir çalışan, hem vadideki, hem vadi öncesi
deneyimlerimiz mizahla karışık anlatmaktan hoşlanan dört geyiğiz.

Alfabetik sırayla:

## Can Şirin

{{ avatar_can() }}

Gariban <s>junior</s> yazılım mühendisi. Umut’a o kadar benziyor ki bazen 
“*ikiz*”
diyorlar. Can, “*az tecrübeli*” olmanın “*az yetenekli*” olmak anlamına 
gelmediğinin canlı kanıtı. Mesela, Can, nefesini tam 12 saniye tutabilir! 
Yazılım Mühendisliği okyanusunda büyük dalgalar yapmasa, da en azından küçük 
dalgaların sebebidir.

Görevlerine bir tosbağa heyecanı ve… “*bağzen*” çok metodik bir tosbağanın
hassasiyetiyle yaklaşan bir mühendis, Can, her zaman bir şeyler öğrenmeye
çalışır. Mesela avokadolu tost, en güzel nasıl yersin? Can’ın cevabı:
“Avokadolu tostu en güzel, avokadolu tost makinesinde pişirilmiş olarak
yenebilir, well… d’uh”dır. Öyle de ukaladır yani.

Koding'de, Can sadece kd.js’e katkıda bulunmakla kalmadı, neredeyse onun bakıcısı
oldu. Mocha & Chai kullanarak hata düzeltme ve test yazma işlemini, bir barista
kahve karışımını mükemmelleştirmesi gibi titizlikle yürüttü.

ServiceNow’daki görevine başlamadan önce, Can 2016’dan 2018’e kadar Koding'de
Yazılım Mühendisi Stajyeri olarak görev yaptı ve kd.js’den ReactJS'e geçişte
cesurca ilerledi. React Router kullanarak rotalar oluştururken o kadar hevesliydi
ki, rotalar neredeyse kendi kendilerine saygıdan harita çizdiler.

Ortamlarda React, Flux, ve Reflux bildiğine dair birçok söylenti var.
Bugları yer, bitirir. Feature’ları bug’a çevirir.

Daha fazlası için [Can’ın LinkedIn profilini ziyaret edebilirsin](https://www.linkedin.com/in/can-sirin-web/).

## Hamza Erbay

{{ avatar_hamza() }}

Hamza, Udemy’den Abridge’e geçiş yaparak yazılım mühendisliği alanındaki deneyimlerini yapay zeka ve sağlık teknolojileriyle buluşturuyor. 
Udemy’de Yapay Zeka Asistani ve Abonelik Deneyimi ekibinin lideri olarak, ürün geliştirme süreçlerinde stratejik düşünen bir mühendis olarak tanındı. 
Özellikle projelerin her aşamasını titizlikle planlayarak ekibiyle birlikte verimli çözümler üretti ve ürünlerin performansını iyileştirdi.

Abridge'de, yapay zeka ve sağlık teknolojilerini bir araya getirerek doktorların ve sağlık çalışanlarının iş akışlarını iyileştiren çözümler geliştiriyor. 
Bu sayede, doktorların hasta görüşmelerini daha verimli bir şekilde yönetmelerine yardımcı olurken, sağlık sektörüne yenilikçi teknolojiler kazandırmaya devam ediyor.

GraphQL ve Django gibi teknolojilerdeki uzmanlığı sayesinde, sistemlerin verimli çalışmasını sağlama konusunda derin bir deneyime sahip.

Boş vakitlerinde fırın sütlaç ve kazandibi yapar, drone ile fotoğraf çekerek yeni bakış açıları keşfeder, bisiklet sürüşleri yaparak şehrin farklı yerlerini keşfetmekten keyif alır.

Daha fazlası için [Hamza’nın kişisel web sitesi](https://hamzaerbay.com/), [Unsplash](https://unsplash.com/@hamzaerbay) ve [Strava](https://www.strava.com/athletes/hamzaerbay) adreslerini ziyaret edebilirsin.

## Umut Şirin

{{ avatar_umut() }}

Umut… nerden başlasak… Tasarım Sistemleri ve Erişilebilirlik konusunda o kadar
iyi ki, Discord logosundaki değişiklik bile onun onayına bakar. Dijital dünyayı
daha kapsayıcı, daha erişilebilir bir yer haline getirmekle meşgul olmadığı
zamanlarda, Umut bol bol geyik yapar. Discord’da dakikada bir milyon isteği
yönetirken, ön uç mimarilerini yeniden tasarlar.

Gerçek ünü? Ya süper ton balıklı sandviç yapar: Parmaklarını yersin.

Ve fakat Umut’un yetenekleri burada bitmez. O, izole uygulamaları entegre edebilen
o kadar güçlü bir ana kabuk React.js uygulaması yazar ki, sıradan insanlar
tarafından geliştirilen uygulamalar da her yere entegre edilebilir.

Özellik bayraklarını dağıtmak ya da erişim kontrol katmanları oluşturmakla meşgul
olmadığında, bir yürüyüş parkı gibi webpack işlevlerini genişletir; çocuk oyuncağı
gibi uzaktan paketlenmiş işçiler tasarlayıp hepsini yan yana halay çektirir.

Halay demişken, Umut’dan daha iyi bir halay çeken olamaz… ki yukarıdaki metin
az geyik içerse de bu konuda hayli ciddiyiz. Umut’dan mutlaka halay ve zeybek
öğren, yoksa hayatın eksik kalır.

Daha fazlası için [Umut’un LinkedIn profilini ziyaret
edebilirsin](https://www.linkedin.com/in/usirin/).

## Volkan Özçelik

{{ avatar_volkan() }}

Volkan, yazılım mühendisliği kariyerine yirmi yıldan fazla bir süre önce başladı
ve bu yolculukta birçok startup’a kurucu ve ortak olarak öncülük etti. Farklı
düşünmeyi, kavramlar arasında alakasız gibi görünen bağlantılar kurmayı ve
çok pis geyik yapmayı sever. İnovatiftir, ama sağı solu da belli olmazdır.

Volkan, şu an [Broadcom](https://www.broadcom.com)’da teknik lider olarak 
kariyerine yön veriyor. Bu bağlamda, yazılım mühendisliği alanındaki deneyimi, 
birikimi, ve yaratıcı çözüm arayışlarıyla, teknoloji dünyasının karmaşık 
sorunlarına akılcı çözümler getirmeyi sürdürüyor.

Daha fazlası için [volkan.io](@/about/volkan.md) ve
[zerotohero.dev](@/_index.md) adreslerini ziyaret edebilirsin.